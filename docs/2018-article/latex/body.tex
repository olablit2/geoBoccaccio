\section{Introduzione}\label{introduzione}

\section{Brevi note sullo stato dell'arte nella geografia del
Decameron}\label{brevi-note-sullo-stato-dellarte-nella-geografia-del-decameron}

Una delle caratteristiche principali del \emph{Decameron} di Giovanni
Boccaccio è senza dubbio l'enorme varietà geografica presente
nell'opera: l'autore infatti cita innumerevoli paesi, città, piccoli
borghi o addirittura luoghi fantastici, che all'interno delle cento
novelle rappresentano ambientazioni o anche soltanto rapidi accenni. Un
incredibile paesaggio si delinea dunque tra le pagine di quest'opera,
che stimola continuamente l'interesse del lettore a spostarsi tra
Firenze, Napoli, Bologna, a tuffarsi nel Mediterraneo, a risalire
l'Europa sino in Irlanda, e a immaginare un esotico oriente nel cinese
Catai (X 4) \footnote{Ove non diversamente indicato, l'edizione
  decameroniana di riferimento è stata, per tutte le citazioni di questo
  articolo, la seguente \autocite{boccaccio2013decameron}. La citazione
  in corpo al testo segue il modello giornata (in numero romano),
  novella e, dove necessario, paragrafo} «una geografia così immensa e
irrequieta, così gioiosa di vagabondare, da novella a novella e
all'interno di una stessa novella \autocite{getto1972vita}. In merito
alla geografia, la storia della critica decameroniana si è espressa in
maniera saltuaria e difforme: il primo studio realmente focalizzato su
questo argomento è arrivato soltanto nel 2011: si tratta dell'importante
miscellanea di studi dal titolo \emph{Boccaccio geografo}, a cura di
Roberta Morosini \autocite{morosini2010}. Proprio dai contributi a
questo testo si traggono numerose notizie riguardo al mondo geografico
del Certaldese \footnote{Per un approfondimento più esauriente sulle
  suggestioni, le fonti letterarie, il materiale geografico circolante
  nel Trecento e le opere coeve di Boccaccio, rimandiamo anche a
  \autocite{bolpagni2016} e in particolare alle pp.~16-36}.

In questa sede appare doveroso soltanto ricordare brevemente che
l'interesse geografico di Boccaccio nasce da stimoli diversi, quasi
tutti provocatigli dal contatto con la corte di Re Roberto d'Angiò a
Napoli. Qui il certaldese trascorse gli anni della sua formazione e
giovinezza: vi giunse infatti quattordicenne nel 1327, e tornò a
Firenze, a malincuore, solo nel 1341
\autocite[pp.~16-40]{branca1977giovanni}. Oltre alla frequentazione
della residenza reale, fonte di stimoli intellettuali e letterari
fondamentali per la formazione del poeta, durante il suo soggiorno
napoletano, Boccaccio ebbe modo di impratichirsi anche nell'arte del
commercio, lavorando a fianco del padre, agente dell'importante
compagnia commerciale fiorentina dei Bardi: il giovane si occupava di
lettere di credito, di cambio di monete, e di cassa. Spesso, inoltre, si
spostava dalla sua postazione per compiere varie commissioni dalla zona
portuale: proprio dall'approfondita conoscenza di Boccaccio di quei
luoghi nasce la perfetta ricostruzione ambientale della novella II 5,
ambientata nella Rua Catalana di Napoli, insieme con i suoi personaggi
più caratteristici, che ritroveremo poi nelle salaci rappresentazioni
dell'adescatrice palermitana madonna Iancofiore nella VIII 10, o di
Fiordaliso, finta sorella di Andreuccio, nella succitata novella
napoletana. È altamente probabile che la frequentazione quotidiana con
mercanti e gente proveniente dai più diversi paesi d'Occidente e
d'Oriente, abbia suscitato sin dall'inizio in Boccaccio una sensibilità
geografica che, pur basandosi, nella maggior parte dei casi, su racconti
orali di uomini d'affari, ha influito non poco sull'ambientazione
variegata dei luoghi decameroniani. Si è fatto spesso riferimento, in
sede critica, al cosidetto realismo delle novelle boccacciane, in cui
anche il misterioso Oriente diventa uno \emph{spazio sociale}
attendibile, nell'accezione proposta da Lefebvre, secondo il quale lo
spazio sociale è

\begin{quote}
l'incontro, l'unione, la simultaneità {[}\ldots{}{]} tutto ciò che è
prodotto dalla natura e dalla società {[}\ldots{}{]} esseri viventi,
cose, oggetti, opere, segni e simboli

\autocite[p.116]{lefebvre1978}
\end{quote}

Si può affrontare dunque uno spazio di viaggio avventuroso nel
Mediterraneo come seguendo un portolano mercantile, o un'ambientazione
veneziana come luogo in cui convogliano i peggiori sentimenti umani
\footnote{Proprio la II giornata, così peculiare e polare nelle sue
  peregrinazione attraverso il \emph{Mare Nostrum} sarà la protagonista
  di questo studio. Un'analisi narratologica basata sui metodi di
  ricognizione geografici automatici proposti nel prossimo capitolo
  verrà svolta in conclusione}.

Sovente in letteratura specializzata si accenna a un vago ``realismo''
decameroniano, termine ancora tutto da circoscrivere e ponderare. Posto
che, in questa sede, interessa soprattutto il realismo geografico, è
altresì innegabile che esso non possa essere disgiunto, almeno a livello
di descrizione e ambientazione, da quello storico o temporale: già negli
anni Sessanta la critica ha cominciato a sottolineare l'empirismo del
punto di vista di Boccaccio, che si preoccupa sempre, o quasi, di dare
ai suoi racconti il colore di fatti realmente accaduti, dove gli
ambienti sono sempre descritti meticolosamente, le situazioni sempre
giustificate e le famiglie spesso davvero esistite \footnote{Per uno
  studio fondamentale dell'empirismo ideologico e del realismo artistico
  di Boccaccio, cfr. \autocite[pp.~6-22]{1966decameron}. È una narrativa
  che spalanca le porte del realismo all'Occidente e che «tocca le
  radici dell'esperienza» \autocite[p.~229]{battaglia1993}}. Non essendo
comunque questa la sede per un \emph{excursus} sul realismo in
Boccaccio, ci limitiamo a segnalare come l'obiettivo di Boccaccio non è
documentaristico come potrebbe essere quello di un cronachista, ma
letterario, e dunque la definizione a nostro parere più congrua è quella
di Luigi Surdich, per il quale realismo realismo è

\begin{quote}
nominare con puntualità i personaggi delle singole narrazioni
{[}\ldots{}{]} circostanziando nel maggior numero possibile di casi
tempo storico, localizzazione, ambiente, e realismo è anche la motivata
reticenza di cui si fa carico Filomena

\autocite[p.~96]{surdich2008boccaccio}.
\end{quote}

Surdich ha osservato, a proposito della seguente introduzione
programmatica alla terza novella della terza giornata, che questo
scrupolo di Filomena, apparentemente classificabile come «protesta
frequente» \autocite[p.~347]{brancadecameron} o tutt'al più ascrivibile
alla tradizione, in realtà andrebbe ricondotto proprio al realismo
boccacciano, per il quale la censura sul nome dei protagonisti rivela il
timore di un riconoscimento scomodo e imbarazzante da parte della
brigata, il che sottolinea un'estrema volontà di rappresentazione del
mondo contemporaneo da parte dell'autore:

\begin{quote}
Nella nostra città, più d'inganni piena che d'amore o di fede, non sono
ancora molti anni passati, fu una gentil donna di bellezze ornata e di
costumi, d'altezza d'animo e di sottili avvedimenti quanto alcuna altra
dalla natura dotata, il cui nome, né ancora alcuno altro che alla
presente novella appartenga come che io gli sappia, non intendo di
palesare, per ciò che ancora vivon di quegli che per questo si
caricherebber di sdegno, dove di ciò sarebbe con risa da trapassare (III
3,5).
\end{quote}

Tuttavia, sarebbe forse ingenuo considerare questa reticenza di Filomena
come realmente ispirata da fatti di cronaca: si tratta infatti di un
realismo che fa ricorso «alla solidificazione dei pregiudizi e alla
memoria culturale» \autocite[p.~97]{surdich2008boccaccio}. Bastino come
esempi, per ora, la prassi fiorentina antica delle brigate, ricordata
nella novella VI 9 di Guido Cavalacanti, la nomea delle brutte donne di
Pisa (II 10) o ancora i percorsi mediterranei dei mercanti italiani
ricalcati pedissequamente dalle rotte di Alatiel nella II 7: tutte
queste occorrenze, insieme a molte altre, sono indicative di un realismo
piuttosto teso all'edificazione di una storia credibile, anche alla luce
egli obbiettivi narrativi che Boccaccio si pone. Decisamente esplicativa
è, in questo senso, l'introduzione della quinta novella della nona
giornata da parte di Fiammetta, che afferma:

\begin{quote}
Se io dalla verità del fatto mi fossi scostare voluta o volessi, avrei
ben saputo e saprei sotto altri nomi comporla e raccontarla; ma per ciò
che il partirsi dalla verità delle cose state nel novellare è gran
diminuire di diletto negl'intendenti, in propria forma, dalla ragion di
sopra detta, la vi dirò (IX 5,5).
\end{quote}

Il \emph{diletto degli intendenti} dunque, si profila come fine
principale della narrazione del Boccaccio, che non si preoccupa, come
invece avviene in opere erudite come ad esempio nel \emph{De montibus}
\autocite{demontibus}, di rispettare ad ogni costo l'aderenza alle fonti
o alla realtà oggettiva e sperimentata (nel caso del trattato suddetto,
più le prime che la seconda), ma piuttosto segue regole narrative
proprie diletto (e della novella).

La curiosità dell'autore nei confronti dell'alterità, soprattutto
orientale, è stata stimolata anche da diversi accadimenti storici a
cavallo dei secoli XIII e XIV: tra essi, possiamo ricordare l'incontro
tra la civiltà cristiana e quella araba in Spagna e in Sicilia, le
Crociate e i pellegrinaggi in Terra Santa, l'invasione e instaurazione
dell'impero dei Mongoli \autocite[p.~20]{morosini2010}. La bibliografia
in merito è realmente vasta: tuttavia, se dovessimo segnalare i punti
fermi della critica ai quali ci siamo affidati nel corso di tutto il
lavoro, essi senza dubbio corrisponderebbero da una parte
all'introduzione di Vittore Branca all'edizione Einaudi del
\emph{Decameron}, e dall'altra al capitolo \emph{Le coordinate
spazio-temporali del racconto} inserito da Alberto Asor Rosa nel suo
saggio per la collana \emph{Letteratura Italiana} pubblicata da Einaudi
\autocite{asor1992}. Branca è stato il primo a sottolineare sia la
centralità di Firenze (e la corrispondente declinazione delle zone
geograficamente secondarie) che la caratterizzazione geolinguistica che
contraddistingue determinati personaggi, per esempio a Venezia o a
Siena. Asor Rosa, invece, ha fornito interessanti raggruppamenti
schematici delle novelle a seconda del luogo di ambientazione,
distinguendo questa in primaria e secondaria, e creando delle apposite
categorie per Firenze, il quadro italiano e il mondo extranazionale.
Inoltre, lo studioso in questione ha suggerito delle tabelle schematiche
anche per le funzioni di viaggi, che sarà nostro interesse aggiornare
con nuove definizioni. Un quadro geografico così vario come quello del
Decameron comprova non solo l'ampiezza e la varietà del mondo nel quale
il Boccaccio fa muovere e agire i personaggi delle sue cento novelle, ma
anche gli interessi vivissimi, l'apertura mentale, l'efficienza e la
vitalità che caratterizzano le loro azioni e i loro atteggiamenti.

\begin{quote}
Questo vuol dire, in conclusione, che i luoghi geografici non sono
meccaniche collocazioni dell'azione in un ambito qualsiasi determinato
spazialmente, ma rappresentano dimensioni e simboli dell'immaginario,
conformati in modo tale da cogliere ed esprimere le fantasie
dell'autore. Ognuno dei luoghi boccacciani produce un proprio adeguato
immaginario e orienta le soluzioni narrative conseguenti
\end{quote}

\begin{quote}
\autocite[p.~548]{asor1992}.
\end{quote}

Ci sarebbe dunque, concretissimo, un rapporto tra le ambientazioni delle
storie narrate dalla brigata e i suoi personaggi, come se i luoghi
geografici influenzassero le azioni dei protagonisti? La risposta è
duplice. Infatti, come si è constatato in un recente contributo a firma
di chi scrive \autocite{bolpagni2016}, è possibile creare un
parallelismo strutturale tra l'astuzia dei personaggi e la città di
Firenze, mentre dall'altra parte alcuni pregiudizi e inimicizie
storico-politiche fanno sì che Venezia, Siena e altre realtà siano
popolate da gente piuttosto sciocca. Questa visione geografica
amplissima non contrasta affatto con la scelta di un centro costituito
dalla Toscana e, in particolare, dalla succitata Firenze, che troneggia
come ambientazione principale non solo in numerose novelle dell'opera,
ma anche nella cornice stessa, proponendosi come l'alfa e l'omega
geografico del Decameron, in un processo di \emph{Ringkomposition} che
spesso investe anche la maggior parte dei viaggi interni alle novelle
\footnote{Per un contributo dettagliato e aggiornato della distribuzione
  dei luoghi nelle varie novelle del \emph{Decameron} vd.
  \autocite[p.~93]{cavallini2002}. Tuttavia, non dimentichiamo che la
  relatività della visione è d'obbligo: cfr. il contributo succitato di
  A. Asor Rosa, che sottolinea invece l'importanza delle settanta
  novelle extratoscane della raccolta da una parte, e l'esclusione
  pressoché totale di Firenze dagli esempi di virtù della decima
  giornata}.

Proprio i viaggi, soprattutto nella loro declinazione mediterranea e,
per quel che può significare il concetto di Italia nella geografia
medievale \footnote{È saggio tenere presente che, almeno fino al XV
  secolo, la geografia medievale non si caratterizza, come quella
  moderna, per una dimensione temporale di lunga durata: essa è
  immutabile, e provvidenziale, e si basa piuttosto su una continua
  allegoria per la quale lo spazio fisico rimanda a quello della fede,
  che lo contiene, limita e conferma. Questo significa che viaggiatori
  come Guglielmo di Rubruck, Odorico da Pordnenone e lo stesso Marco
  Polo si preoccupavano piuttosto di ritrovare negli spazi che
  scoprivano luoghi o popoli citati dal Pentateuco o dai libri storici
  della Bibbia o dai profeti. Dall'altra parte però, l'interesse verso
  il mondo orientale era stato preparato anche da quella tendenza
  culturale comunemente chiamata \emph{translatio studii}. Si tratta in
  sostanza dello slittamento storico dall'est all'ovest dei centri di
  potere e di sapere: tra le opere tradotte in latino a partire dal XII
  secolo, ricordiamo il Corano a cura di Pietro il Venerabile, la
  traduzione in francese del \emph{Roman de Mahomet} negli anni
  1250-1260 da parte del chierico Alexandre du Pont e, nello stesso
  periodo, l'anonima versione latina dell'\emph{Historia orientalis} del
  vescovo di Acri Giacomo di Vitry}, costituiscono un \emph{fil rouge}
che attraversa la raccolta boccacciana e che si pone ormai da tempo come
oggetto privilegiato di attenzione critica. Perché dunque non prendere
le mosse dalla proposta, avanzata da Giulio Ferroni, di una geocritica
della letteratura, cioè di una disciplina che configuri

\begin{quote}
una coscienza dello spazio, modi mentali di riconoscere e misurare la
spazialità e la consistenza stessa dei luoghi, proiezioni e combinazioni
che alterano la percezione dello spazio esterno {[}\ldots{}{]}
\emph{laddove} lo spazio letterario può essere concepito anche come
{[}\ldots{}{]} una misura ``altra dello spazio''

\autocite[p.~90]{ferroni2012}
\end{quote}

Ferroni, poche righe dopo, sottolinea anche la mancanza di uno studio
che illustri la diversa configurazione dei luoghi nelle grandi opere
della letteratura italiana. Per quanto improba appaia a livello globale
l'appello lanciato qui sopra, pensiamo che siano proprio le novelle di
viaggio a poter costituire un punto di partenza per un'analisi
narratologica degli spostamenti geografici diegetici a partire da dati
reali. Come isolare dunque, sfuggendo a catalogazioni arbitrarie, le
storie effettivamente impattanti dal punto di vista del viaggio e, non
meno impellente, come selezionarle in maniera processabile
computazionalmente? La visualizzazione grafica dei luoghi decameroniani
e degli spostamenti diegetici all'interno delle storie è una delle sfide
che ci poniamo a monte di questo studio. Questa scelta di rappresentare
graficamente sia i calcoli sia le rotte decameroniane risponde in primo
luogo ad un'esigenza di chiarezza e comprensibilità da offrire al
lettore anche non specializzato in ottica divulgativa, dall'altra vuole
avvicinare la geografia letteraria e qualsiasi considerazione successiva
intorno al valore morale dello spazio alle nuove discipline delle
\emph{digital humanities}, che prevedono la digitalizzazione di viaggi
letterari su supporti informatici e la loro interrogabilità. La scelta
di un tale approccio computazionale, che verrà sviscerato nel seguente
capitolo, vuole porsi anche come un tentativo di interdisciplinarietà
che vede nella riproducibilità e applicabilità dei modelli il suo punto
di forza. Per quanto riguarda la scelta delle novelle,la proposta di
classificazione di Asor Rosa è a questo proposito convincente, isolando
egli un gruppo di storie, prevalentemente inserite nella seconda
giornata, in cui «il viaggio ha un rapporto assolutamente intrinseco con
la narrazione» \autocite[p.~549]{asor1992}. Secondo questa categoria, le
novelle elette sarebbero: II 3 (i tre fratelli scialacquatori e il
nipote Alessandro che sposerà la figlia del re d'Inghilterra); II 4
(Landolfo Rufolo); II 6 (madama Beritola); II 7 (Alatiel); II 8 (Il
Conte d'Anguersa); II 9 (Zinevra e Bernabò); III 9 (Giletta di Nerbona e
Beltramo), IV 3 (Tre giovani amano tre sorelle); V 1 (Cimone); V 2
(Gostanza e Martuccio); V 3 (Pietro Boccamazza e l'Agnolella); V 6 (Gian
di Procida) e X 9 (Il Saladino e messer Torello). Tutti i protagonisti
di queste storie sono, per i più svariati eventi della sorte, impegnati
in un viaggio: ma solo alcuni di loro lo sperimentano come «barriera
potenziale» \footnote{L'autore di questa definizione è Dmitrij S.
  Lichačëv, all'interno di \autocite[pp.~26-39]{lotman1973}, come
  «stupefacente metafora del vissuto» \autocite[p.~550]{asor1992}.}.
Tuttavia, non tutte le novelle succitate si svolgono in ruoli ``altri''.
Rispettivamente, la storia di Beritola, quella di Pietro Boccamazza e
quella di Gian di Procida rimangono all'interno dei confini nazionali,
pur proponendo, tranne che nella V 3, spostamenti mediterranei.
Tuttavia, se le peripezie di madonna Beritola saranno funzionali sia
alla rappresentazione grafica degli spostamenti decameroniani, ormai uno
degli obiettivi dichiarati di questo lavoro, sia per trarre conclusioni
narratologiche (come si vedrà), ci sentiamo di escludere dal computo le
novelle V 3 e V 6 le quali, pur basandosi su un viaggio, offrono
itinerari troppo circoscritti per poter risultare esemplari. Ecco dunque
che in rilievo, quasi spontaneamente, fa capolino la seconda giornata,
nella quale, come già rilevato, il rapporto con il viaggio è
essenzialmente intrinseco \autocite{zatti2004}. Forti dei motivi di
rappresentazione e riproducibilità suddetti, sarà dunque questa la
porzione decameroniana oggetto delle analisi che seguono.

\section{L'approccio digitale: orizzonti e
metodi}\label{lapproccio-digitale-orizzonti-e-metodi}

Quello degli approcci digitali, informatici e computazionali allo studio
letterario è un fertile terreno di ricerca cresciuto esponenzialmente
durante gli ultimi anni, che ha visto la crescita e la formazione di
specifiche associazioni di studiosi nate con il compito di diffondere e
discutere i modelli di tali conoscenze: da un mero sussidio metodologico
ad una complessa rete di universi del sapere tra loro interconnessi che
ne definiscono gli obiettivi della disciplina e gli sviluppi nel tempo.

\begin{figure}
\centering
\includegraphics[width=1.00000\textwidth]{../../../data/out/maps/placesProva.png}
\caption{Mappa complessiva dei luoghi citati in \emph{Decameron}
II}\label{fig:totalPlaces}
\end{figure}

\begin{itemize}
\tightlist
\item
  Approccio quantitativo/ qualitativo.
\item
  ASTRAZIONE: trasformare un testo in lista di vettori
\item
  Come si fa una sottrazione tra coordinate?
\item
  Metodo di lavoro: l'approccio computazionale. Quali sono i vantaggi e
  i metodi.
\end{itemize}

\subsection{Testi, corpora, dati}\label{testi-corpora-dati}

\autocite{owens2011}

bla

\autocite{moretti2005}

\subsection{Gli strumenti usati}\label{gli-strumenti-usati}

L'indagine preliminare ha previsto l'estrazione di una porzione iniziale
del testo dell'opera, usata come \emph{campione d'indagine} per testare
la validità e la correttezza degli strumenti informatici a disposizione
in rapporto con i risultati attesi e lo stile linguistico del testo in
esame\footnote{Risulta necessario sottolineare, e lo faremo in maniera
  più esplicita nel corso dell'articolo, quanto l'uso di software e
  librerie designate per l'analisi del linguaggio odierno possa creare
  delle problematicità evidenti se riferite a testi antichi.}. Tale
campione estratto dal proemio alla prima giornata --di per sé non
rappresentativo-- consta di 267 parole nell'edizione di riferimento ed i
suoi confini sono rappresentati dalle espressioni: «Umana cosa», «guisa
che sol di sé» \footnote{Le analisi sono state effettuate su laptop
  equipaggiato con processore Intel(R) Core(TM) I5 M480 2.67GHz 64bit,
  8GB RAM DDR3, HD 1TB 5400rpm; OS: Linux Lubuntu 17.10, compilatori per
  diversi ambienti di sviluppo tra cui Python e R.}.

La prima operazione è stata quella di rintracciare gli strumenti
informatici che meglio potessero supportare le operazioni necessarie
all'estrazione delle informazioni ai fini dell'analisi in oggetto. Le
alternative principali che abbiamo valutato sono rappresentate da 4 tool
di trattamento automatico del linguaggio (\emph{Natural Language
Processing} (NLP)), che andremo a discutere di seguito:

\begin{itemize}
\item
  UDPipe \autocite{udpipe2017}\\
  Elaborato presso l'Università di Praga, UDPipe è un tool versatile che
  permette l'annotazione, il tagging, la lemmatizzazione e il parsing
  delle dipendenze sintattiche del documento, attraverso il caricamento
  di appositi dataset elaborati nella lingua-modello. Rilasciato con
  licenza aperta Mozilla Public License 2.0, accoglie nativamente la
  possibilità di lettura ed esportazione di file in formato standard
  CoNLL-U; è disponibile per Linux/ Windows/ OS X, come libreria per
  C++, Python, Perl, Java, C\#, R e come servizio web. Nella presente
  analisi è stato utilizzato come libreria per ambiente R.
\item
  ItaliaNLP \autocite{attardi-et-al2009}\\
  Il tool LinguA, ad opera del laboratorio ItaliaNLP dell'Istituto di
  Linguistica Computazionale ``Antonio Zampolli'' (ILC-CNR, presenta una
  pipeline che permette la lemmatizzazione, il tagging delle parti del
  discorso, il parsing delle dipendenze e la divisione del testo in
  frasi. Permette l'analisi e il download dei documenti nelle lingue in
  formato CoNNL tramite interfaccia web nelle lingue italiano e inglese.
\item
  TreeTagger \autocite{schmid1994b}\\
  TreeTagger è un tagger di tipo probabilistico, disponibile per
  Windows/ Linux/ OS X e con contenitori per differenti ambienti --R,
  Python, Java-- e come applicazione standalone per Windows. La pipeline
  mostra un parser ed una serie di \emph{modelli} di lingua da caricare
  nel motore per performare le analisi. Lo abbiamo utilizzato grazie
  all'agevole interfaccia web messa a disposizione dall'Università degli
  Studi di Perugia.
\item
  PATTERN \autocite{pattern2012}\\
  Specificatamente pensato per il \emph{mining} di informazioni dal Web,
  prevede uno scraper di informazioni dalla DOM delle pagine HTML per
  l'estrazione del testo. Permette di avviare indagini di sentiment
  analysis, oltre alle operazioni più classiche di lemmatizzazione e
  POS-tagging; è disponibile per ambiente Python.
\end{itemize}

Si è proceduto dunque con l'operazione di lemmatizzazione automatica,
comparando i vari tool. In questo modo le singole parole del testo, o
\emph{tokens}, vengono ricondotte dalla loro forma al lemma
corrispondente. La tabella seguente mostra il tasso di uguaglianza tra i
tool in termini assoluti sulle 267 forme:

\begin{longtable}[]{@{}llll@{}}
\toprule
& ItaliaNLP & TT(UniPG) & PATTERN\tabularnewline
UDPIPE & 240 & 203 & 223\tabularnewline
ItaliaNLP & & 219 & 231\tabularnewline
TT(UniPG) & & & 198\tabularnewline
\bottomrule
\end{longtable}

Successivamente si è optata la scelta della valutazione manuale della
correttezza dei tool, al fine di determinare quale tra gli strumenti in
esame potesse meglio adattarsi all'analisi del documento in oggetto. La
valutazione manuale, riportata di seguito, è stata elaborata sotto forma
di percentuale rispetto al totale del campione, e vede UDPipe come
quello che più fedelmente si è avvicinato ad un livello compatibile con
i risultati attesi, nonostante la difficoltà di operare su un testo
antico attraverso tool trainati su un uso linguistico contemporaneo.

\begin{figure}
\centering
\includegraphics[width=1.00000\textwidth]{../charts/correctnessLibLemma2.png}
\caption{Grafico di comparazione della correttezza dei lemmi
riconosciuti automaticamente}
\end{figure}

\subsection{La pipeline di lavoro}\label{la-pipeline-di-lavoro}

\section{Narratologia}\label{narratologia}

 Come legare il discorso computazionale? Tipo e quantità di spostamento.

\begin{itemize}
\tightlist
\item
  Lo spostamento dei personaggi e/o della narrazione all'interno di una
  novella prevede direzioni più frequenti di altre? (es. est-ovest,
  nord-sud)
\item
  Possiamo identificare delle tendenze migratorie nella seconda
  giornata?
\item
  la seconda giornata è realmente una sequela di avventure e di
  migrazioni o potremmo piuttosto definirla un ben orchestrato gruppo di
  ritorni a casa?
\item
  I personaggi che si allontanano di più dal luogo di partenza
  acquisiscono capacità come in un tradizionale \emph{Bildungsroman} ? O
  piuttosto perdono le loro certezze a contatto con l'alterità?
\item
  Limitatamente alla seconda giornata, possiamo stabilire se Boccaccio
  propone dei viaggi di pura avventura e \emph{divertissement} o se sono
  applicabili delle prospettive metaforiche? 
\end{itemize}

Ritornando alle premesse poste nel primo capitolo, e dopo aver stabilito
i criteri computazionnali di indagini, possiamo riprendere il discorso
sulla geografia della seconda giornata. Le considerazioni sugli
spostamente dei personaggi e della narrazione all'interno delle singole
novelle verranno accompagnate da mappe geografiche appositamente
realizzate con i criteri descritti precedentemente. Tuttavia, prima di
procedere a qualsivoglia conclusione narratologica, è bene ricordare le
preziose classificazioni proposte da Asor Rosa
\autocite[p.~550]{asor1992} per quanto riguarda le modalità di viaggio:

\begin{enumerate}
\def\labelenumi{(\arabic{enumi})}
\item
  \begin{enumerate}
  \def\labelenumii{(\roman{enumii})}
  \tightlist
  \item
    Andata e ritorno semplice (ad esempio: Abraam giudeo, I 2:
    Parigi-Roma-Parigi; Andreuccio da Perugia, II 5:
    Perugia-Napoli-Perugia).
  \item
    Andata e ritorno complesso: il protagonista ritorna sì al punto di
    partenza, ma per farlo deve passare attraverso una serie di
    avventure che mettono in discussione la linearità diretta dello
    spostamento. Asor Rosa fa l'esempio di Landolfo Rufolo (II 4).
  \item
    Viaggio ciclico da Oriente a Occidente e viceversa, con
    \emph{retrogradatio cruciata} delle peripezie. Ad esempio, il conte
    d'Anguersa (II 8).
  \item
    Viaggio a fasi successive: si porta l'esempio di madama Beritola (II
    6) per definire lo sparpagliamento progressivo in luoghi diversi dei
    vari personaggi, che poi si riuniscono in un'epifania finale che
    segna il ritorno al punto di partenza.
  \item
    Viaggio circolare: è qui che Asor Rosa propone la definizione di
    \emph{stupefacente metafora del vissuto} per descrivere il νόστος di
    Alatiel (II 7).
  \item
    Viaggio peripezia: l'ultima categoria è naturalmente applicabile a
    qualunque novella di viaggio, ma si cita quella di Pietro Boccamazza
    come particolarmente appetibile (V 3).
  \end{enumerate}
\end{enumerate}

Per quanto riguarda la circolarità dei viaggi, identificabile come
\emph{Ringkomposition} narrativa dall'esito variabile, sottolineiamo il
valore mercantesco e positivo di questi νόστοι che, a nostro parere,
investe almeno quattro personaggi della II giornata: Landolfo Rufolo (II
4), madama Beritola (II 6), Alatiel (II 7), il conte d'Anguersa (II 8) e
Zinevra (II 9).

La ``regina'' delle peripezie mediterranee è in effetti proprio la
principessa berbera Alatiel, protagonista indiscussa di una vicenda
dall'enorme bibliografia e che abbraccia, in effetti, i limiti
geografici e mercanteschi del Mediterraneo, in un viaggio leggibile a
diversi livelli. Al di là delle distinzioni narratologiche proposte in
altre sedi \autocite{bolpagni2016}, soltanto il colpo d'occhio degli
spostamenti all'interno della diegesi (seguendo cioè il flusso del
racconto) proposti in (\ref{fig:0207}) costituiscono elemento di
interesse.

Si tratta della rocambolesca avventura della principessa berbera
Alatiel, figlia del re di Babilonia (corrispondente all'attuale Cairo)
che, partita per sposare il re del Garbo \footnote{questa località oggi
  si riferisce all'attuale Algarve, situata nella regione meridionale
  del Portogallo, ma all'epoca del Boccaccio comprendeva anche la
  provincia più settentrionale del Marocco che, come ricorda Branca,
  costituiva «il più noto dei regni moreschi eurafricani»
  \autocite[p.~227]{brancadecameron}, ampiamente frequentato dai
  mercanti lanaioli fiorentini}, si ritrova invece coinvolta in una
tempesta nel Mar di Sardegna. Questa deviazione provoca una serie di
eventi che porteranno Alatiel ad essere sballottata da un uomo all'altro
per tutto il Mediterraneo. Si tratta di gran signori, conti e re, ma
anche di semplici marinai che, ammaliati dalla muta bellezza di lei,
giungono spesso a uccidersi l'un l'altro per averla. Alla fine, la
protagonista sbarca a Cipro, dove incontra un vecchio servitore di suo
padre: grazie al suo provvidenziale aiuto, Alatiel riesce finalmente a
ritornare a Babilonia. Sono passati quattro anni, ma la giovane, grazie
ad una fantasiosa storia ideata dal servitore Antigono, fa credere al
padre e al promesso sposo di essere rimasta illibata. Il suo viaggio
nuziale verso il Garbo può così compiersi senza troppi problemi,
eccezion fatta per il considerevole ritardo. Boccaccio non specifica il
periodo esatto in cui è ambientata la novella (il narratore Panfilo si
limita a un generico «già è buon tempo passato», II 7,8), «ma la
magnificenza e cordialità del sovrano del Garbo cui fa rapido cenno nel
finale fanno pensare a un periodo di splendore»
\autocite[p.~91]{pegoretti2011}. Viene dunque il dubbio che
l'ambientazione sia da collocare invece almeno un secolo prima, ossia
tenendo come \emph{terminus ad quem} la battaglia di Las Navas di Tolosa
del 1212. In questa occasione il califfato almohàde, che controllava il
Mediterraneo occidentale estremo dalla seconda metà del XII secolo, subì
un duro colpo dai re cristiani, e consegnò di fatto le chiavi della
penisola iberica meridionale alla dinastia madrilena, che si stabilì a
Granada \footnote{Per le notizie storiche inerenti alla penisola iberica
  nel XIII secolo, vd. \autocite{abulafia2011}}. In ogni caso, questo
Garbo così promesso ma altrettanto sfuggente, che viene raggiunto da
Alatiel solo nel finale, dopo mille peripezie, rappresenta il limite
occidentale del mondo allora conosciuto.

Insomma, considerato anche il fatto che il termine ``mediterraneo'' non
compare mai nel Decameron, è evidente come l'andar per mare significhi
in Boccaccio uno spostarsi tra settori geografici (terrestri) precisi.
Per quanto riguarda la delimitazione spaziale della novella, è bene
rilevare che Boccaccio delimita il Mediterraneo come già aveva fatto
Dante \footnote{vd. \textcite{Commedia}, \emph{Inferno} XXVIII, vv.
  82-84} aprendo la novella in Occidente (isola di Maiorca) e
concludendola, almeno per quel che riguarda il racconto di Alatiel, a
Oriente, a Cipro, ovvero l'avamposto cristiano più orientale dopo la
caduta di Acri (1291). Ci si trova dunque di fronte a un concetto di
Mediterraneo e di Europa corrispondente al pensiero medio dei
contemporanei, attuatori di quella ``sineddoche storica'' felicemente
teorizzata da Burke, per la quale l'appartenenza all'Europa si
identifica con una realtà più piccola parte del mondo culturale
dell'autore, ad esempio la cristianità \footnote{«In the early Middle
  Ages, the term ``Europe'', like the term ``West'' occurs every now and
  then, especially n the context of invasion {[}\ldots{}{]} When Charles
  Martel defeated a Muslim army at the battle of Tours in 732, a
  contemporary chronicler described the Christian side as the
  europeenses, using the Latin word in its traditional military context»
  \autocite[p.~23]{burke1980}}. E, nonostante Dante usi tre volte il
termine ``Europa'' nella \emph{Commedia}, undici volte ``Italia'',
quindici ``Cristiano'' o ``Cristianità'', ventidue ``Firenze'' o
``Fiorentino'', bisognerà aspettare ancora circa un secolo perché il
termine ``europeo'' venga utilizzato per la prima volta in un'opera: si
tratta infatti del \emph{De Europa} di Enea Silvio Piccolomini, scritto
negli anni cinquanta del XIV secolo, un'opera comunque tutt'altro che
geografica ma, almeno nelle intenzioni dell'autore, una \emph{historia}
\autocite{baldi2007}. Proseguendo, Alatiel fa tappa (o meglio,
naufragio) al largo della Sardegna, per poi giungere fortunosamente a
Maiorca e inoltrarsi nella parte centrale e più interessante del suo
peregrinare, ossia il Peloponneso. A questo proposito Branca riscontra
un interessante parallelismo tra i luoghi toccati dalla allegra
principessa e «l'avventuroso viaggio di Niccolò Acciaiuoli fra il '38 e
il '41, celebrato dal Boccaccio stesso in una epistola (V)» \footnote{\autocite[p.~147]{brancamedievale}
  Si tratta della lettera di Nicolò Acciaiuoli ad Angelo Soderini, nella
  quale descrive la sua saltuaria permanenza (ottobre 1338-giugno 1341
  ca., cfr. pp.~104-107) nel Peloponneso, cfr.\autocite{palmieri1934}}.

Infatti, il vecchio compagno di studi di Boccaccio, il napoletano
Niccolò Acciaiuoli, giunse proprio in Morea nel 1338 per prendere
possesso del principato d'Acaia, e per tornare in Italia passò tra
l'altro da Chiarenza, anch'essa più volte citata nella novella in
questione. Si tratta di un importante porto occidentale del Peloponneso,
che si trovava nei pressi della città di Cillene (oggi comune di
Andravida-Kyllini). Questo fondamentale scalo commerciale era situato
sulla punta nordoccidentale della penisola, e proprio grazie alla sua
posizione, il porto di Chiarenza divenne il principale emporio della
Morea franca dalla metà del XIII secolo, e si distinse nell'esportazione
di prodotti verso l'Italia, spingendo molti rappresentanti commerciali
fiorentini a trasferirsi là \footnote{vd.
  \autocite[p.~112]{morosini2010}}.

Limitatamente alla guerra dichiarata dal nuovo principe di Morea,
fratello dell'ucciso, al duca d'Atene, Budini Gattai nota che «pur
rimanendo distante dai fatti storici, alcune parti della novella offrono
un'idea abbastanza precisa della situazione di anarchia che
contraddistingueva la realtà del principato angioino d'Acaia nel XIV
secolo» \autocite[p.~117]{morosini2010}. Ed è possibile, anzi molto
probabile, l'identificazione del duca d'Atene con Gualteri IV di
Brienne, conosciuto personalmente dal Boccaccio a Napoli
\autocite[p.~237]{brancadecameron}. Tra gli altri personaggi
``rivelatori'', spiccano ``Costantino'' Costanzio, figlio
dell'imperatore di Costantinopoli, venuto a dare man forte al duca
d'Atene, e Manovello, nipote dello stesso imperatore, a questo punto
identificabile come Andronico. C'è spazio anche per Osbech, «allora re
de' Turchi» (II 7, 76), che si riferisce storicamente a Ozbek o Uzbegh,
Khan dell'Orda d'oro (1312-1340), anche se i suoi domini non si estesero
mai a Smirne, come invece narra Boccaccio. Si tratta di «uno dei
governanti mongoli che più facilitarono il commercio occidentale,
soprattutto genovese, nel Mar Nero e in Crimea, e per questo fu esaltato
dagli ambienti fiorentini e napoletani allora collegati ai genovesi»
\autocite[p.~32]{simon1999}. La penultima tappa è Rodi, dove la
protagonista ritrova la favella, superando la barriera linguistica che
aveva contraddistinto le sue peripezie e da dove, in compagnia di un
mercante cipriota, si sposta a Cipro. Più precisamente, Alatiel e il
mercante si imbarcano «sopra una cocca di catalani» (II 7, 87) con
destinazione Baffa, l'antica Pafo. Proprio qui, nel luogo chiave delle
nuove rotte post-embargo tracciate dai mercanti toscani, ha luogo
l'epifania di Alatiel, che riconosce in Antigono un vecchio servitore
del sultano suo padre. In perfetta \emph{Ringkomposition}, Alatiel
ritorna a Babilonia dopo 4 anni, e dopo essere passata da un letto
all'altro senza quasi batter ciglio. Antigono, tra l'altro, ha il pregio
narrativo di suggerire ad Alatiel l'incredibile storia del
``controviaggio'' da ripetere pedissequamente al padre. Ebbene, anche in
questo viaggio in realtà mai avvenuto, e contrassegnato da un evidente
dopio senso, quello del monastero di San Cresci in Valcava, si
percorrono località battute dalle rotte mercantili: Aguamorta (ossia
Aigues Mortes in Provenza, «porto e luogo famoso per i mercanti genovesi
e fiorentini» \autocite[p.~253]{brancadecameron} ), ancora Baffa e
infine Alessandria (unica verità della storia). Il sultano è felice e
contento, manda ringraziamenti al re di Cipro, e finalmente Alatiel può
veleggiare verso il Garbo per sposarne il re: «Bocca baciata non perde
ventura, anzi rinnuova come fa la luna» (II 7, 122).

Per quanto riguarda il monastero, «va rilevato che esistette veramente
{[}\ldots{}{]} in Mugello, e che l'appellativo dovette derivare da una
cava nei pressi» \footnote{\autocite[p.~254]{brancadecameron}Cfr. anche
  \autocite[p.~211]{manni1742}}. Tuttavia, lo spazio del racconto è, in
questo ``controviaggio'', decisamente approssimativo, dato che, a detta
di Alatiel, il suo viaggio dalla Provenza al monastero sarebbe avvenuto
a cavallo, e nulla fa pensare ad una tratta realisticamente lunga, quasi
come se Aigues Mortes e il Mugello fossero luoghi vicinissimi tra loro.
Naturalmente, è necessario considerare che tutte le funzioni, narrative,
spaziali e temporali, sono, nella storia inventata da Antigono,
decisamente riassuntive e rapide, per cui non stupisce che anche gli
spostamenti stessi della protagonista appaiano inverosimilmente veloci.
La scelta dei luoghi da parte di Boccaccio non è mai casuale, come
abbiamo visto, e rimane da aggiungere, oltre alla veloce nota di Branca,
che Aigues Mortes si trovava, all'inizio del XIV secolo, nel cuore della
rivoluzione commerciale in atto in Europa, e grazie alla sua ricchezza
di sale poteva giocare un ruolo di primo piano nei traffici
mediterranei: questa città, fondata negli anni Quaranta del XIII secolo
come roccaforte degli affari del regno di Francia, era passata nel 1248
sotto la signoria del re d'Aragona, quindi all'interno del regno di
Maiorca (1276-1343), che comprendeva anche Roussillon, Cerdagne e
Montpellier \footnote{La contea di \emph{Rossiglione} viene spesso
  citata nel Decameron: come ambientazione secondaria nella III 9, e
  come provenienza di personaggi nella IV 9. Per quanto riguarda
  Monpulier, la città viene citata sempre all'interno della III 9}.
Tutti i luoghi toccati da Alatiel sono emblematici di un mondo, quello
mercantile, che proprio nella prima metà del XIV secolo ha vissuto un
momento di intensa attività nello spazio dell'intero Mediterraneo.

Questo \emph{excursus} storico-mercantile attraverso le tappe della
novella II 7, la più ricca di varietà spaziali dell'intera giornata
presa in considerazione, è servita a fornire un esempio dell'enorme
varietà di fonti che scorre sotto una novella in realtà piuttosto
ripetitiva nella sua diegesi. Tra le autorevoli interpretazioni
letterarie date alla presente storia, degne di nota sono quella
``tragica'' di Almansi \autocite[pp.~82-131]{almansi1974} e ``comica''
di Segre \autocite[pp.~145-159]{segre1974}: entrambi prendono in
maggiore considerazione l'impasse linguistico della straniera Alatiel e
il ruolo del mare, laddove, come già argomentato altrove
\autocite{bolpagni2016} la vera chiave interpretativa per assegnare,
finalmente e senza dubbi di sorta, a questa novella la patente di
``parodia'' è quella del romanzo greco e, quindi, del viaggio. Partiamo
dal presupposto che lo schema di questa novella, tolto il superfluo, è
perfettamente adagiabile su quello del romanzo alessandrino, cioè:

\begin{enumerate}
\def\labelenumi{(\arabic{enumi})}
\setcounter{enumi}{1}
\item
  \begin{enumerate}
  \def\labelenumii{(\roman{enumii})}
  \tightlist
  \item
    Promessa di matrimonio (inizio positivo).
  \item
    Traversie ritardatrici (parte centrale negativa).
  \item
    Attuazione del matrimonio (Conclusione positiva).
  \end{enumerate}
\end{enumerate}

Cerchiamo, tuttavia, di coglierne le differenze: oltre alla fedeltà
effettivamente tradita senza troppi scrupoli dalla protagonista,
impensabile per esempio in una novella decisamente più ``romanzesca''
come quella di Ifigenia e Cimone (V 1), c'è da rilevare anche che «nel
sistema di attesa d'un romanzo di tipo alessandrino, la curiosità viene
incanalata su come il/la protagonista saprà uscire indenne da ogni nuova
traversia. Invece, nello schema rinnovato dal Boccaccio, l'attesa è
presto orientata {[}\ldots{}{]} verso l'immancabile conclusione erotica
di ogni sequenza» \autocite[p.~151]{segre1974}. Un altro fondamentale
punto di divergenza è costituito dallo spostamento dell'attenzione dalla
storia principale (il ``viaggio originario'' da Alessandria al Garbo)
alla storia secondaria (``il viaggio reale'', ossia l'avventura per il
Peloponneso), che diventa il luogo per eccellenza dell'eros, laddove nel
romanzo greco esso era destinato ai due amanti sfortunati. Comunque, è
la geografia a dare la risposta definitiva, e lo fa, inaspettatamente,
attraverso il ``controviaggio'' inventato da Antigono di Farmagosta, le
cui tappe, rispetto a quelle reali, sono drasticamente ridotte. Si
tratta infatti di pochissimi passaggi, tutte contraddistinti da scarso
movimento e da insistita religiosità \footnote{Nei pochi commi occupati
  dal racconto di Alatiel al padre, trovano infatti spazio i termini
  \emph{monastero}, \emph{religiose}, \emph{divozione}, \emph{badessa},
  \emph{Sepolcro}, \emph{Idio} (2), cfr. §§106-115}, oltre che da un
particolare apparentemente insignificante, quello in cui Alatiel afferma
di aver appreso la lingua delle monache a San Cresci in Valcava, e di
essersi perfettamente ambientata: «e già alquanta avendo della loro
lingua apparata» (II 7, 110). Niente di più lontano dalla realtà dei
fatti, ossia dal mutismo reificante che costringe Alatiel non ad un
\emph{Bildungsroman} come quello preteso dal ``controviaggio'', ma ad
uno \emph{Schicksalroman} parodico: come ben evidenziato da Picone:

\begin{quote}
È questo l'ultimo atto della trasformazione di un'odissea erotica in una
\emph{peregrinatio} religiosa {[}\ldots{}{]} il \emph{controviaggio} è
l'esibizione scherzosa di un modello romanzesco, che è poi quello stesso
che viene parodiato nella novella {[}\ldots{}{]} è qui presente la
volontà del personaggio (e del narratore) di demistificare i falsi
valori di una società cristiana e di una cultura tradizionale (come la
verginità e la castità), e di innalzare invece i valori più autentici
della società laica e della cultura moderna (fra i quali l'erotismo, ma
soprattutto il divertimento verbale \autocite[p.~152]{picone2008}.
\end{quote}

Grazie anche a questo contributo, possiamo escludere un'interpretazione
tragica della novella II 7, per lasciar spazio alla parodia del modello
romanzesco \footnote{Marchesini suggerisce anche una parodia di secondo
  grado nei confronti dell' Introduzione al Decameron, contraddistinta
  dalla sublimazione della sensualità «nell'erotismo vicario della
  narrazione», laddove Alatiel esplicita la sensualità stessa coi fatti.
  Cfr. \autocite[p.~266]{marchesini1994}}.

Da notare, in riferimento a una lettura morale della novella (che si
estende all'intero \emph{Decameron}), il contributo di Morosini che,
isolando i personaggi femminili in viaggio, ricorda come il presunto
``azzeramento'' finale delle vicende narrate durante la storia non sia
determinato solo dalla volontà parodica, ma anche da una «una
consapevole problematizzazione da parte di Boccaccio del Mediterraneo
``mare--movimento'' quando a viaggiare sono le donne»
\autocite[p.~11]{morosini2010p}. La parodia sarebbe dunque quella del
mare stesso che, invece di mettere in movimento merci e uomini, produce
immobilità e dolore per le donne. Eccetto Zinevra \emph{en travesti} (II
9, la vedremo) o Gostanza (V 2, che, durante le sue peripezie
mediterranee, viene accolta da altre donne), il mare per le donne è uno
``specchio in frantumi''. Questa interpretazione verrebbe confermata
anche dal triste destino delle tre sorelle che sbarcano a Creta, coi
loro innamorati, nella IV 3: la decisione di partire per mare è presa
dagli uomini, ed esse si lasciano convincere. Mal gliene incoglierà,
visto che due moriranno e una finirà in povertà e miseria.

L'applicazione di una tale lettura alla novella di Alatiel, però,
rischia di far perdere di vista la coerenza che lega le storie di
viaggio della seconda giornata tra di loro e, soprattutto, di
sottolineare un'improbabile immobilità del Mediterraneo. Morosini,
infatti, nega la possibilità di un \emph{Bildungsroman} femminile nel
\emph{Decameron} e, nello specifico, puntualizza come il cambiamento di
Alatiel sia alla fine soltanto fisico (se intendiamo come tale la
perdita della verginità): la stessa impasse accadrebbe a Ifigenia nel
\emph{Filocolo} e anche a Zinevra (II 9), la quale riesce a influire
sulla realtà che la circonda soltanto finché rimane sotto le spoglie
maschili di Sicurano.

In realtà, il cambiamento fisico e la reificazione non colpiscono
soltanto le donne, come ricorda anche Zatti \autocite{zatti2004}, ma
sono una caratteristica ricorrente della seconda giornata: pensiamo
infatti al finto storpio Martellino (II 1), al Rinaldo scalzo e
intirizzito dal freddo (II 2, 15), all'Andreuccio ricoperto dalla
«bruttura» della Rua Catalana (II 5, 39), all'irriconoscibile conte
d'Anguersa che si presenta, vecchio e debole, di fronte ai suoi nipoti
(II 8, 81). Insomma, se davvero il viaggio di Alatiel dovesse essere
letto alla luce dell'impossibilità dell'emancipazione femminile nel
Decameron, e quindi come una stasi mediterranea, allora verrebbe meno
ogni motivo parodico e si aprirebbe singolarmente uno scenario di
denuncia, che però, in questa sede, non interessa approfondire.

Quello che invece è utile ai fini della nostra analisi spaziale è, come
spiegato in apertura, ragionare sulla natura del viaggio nella II
giornata: infatti, il concetto di Mediterraneo come luogo di
trasformazione dei personaggi è assai affascinante per cercare di
portare alla luce un ulteriore \emph{leitmotiv} attraverso le dieci
avventure. Avendo stabilito come, effettivamente, Alatiel non sperimenti
una ``formazione'' nel corso della diegesi, lo stesso non si può dire
per un'altra benemerita eroina della II decade, ossia Zinevra (II 9),
anch'essa protagonista di viaggi attraverso quel \emph{sea of dispersion
and exclusion}, quell \emph{hybrid space} così sapientemente definito da
Morosini \autocite{morosini2016}.

Vediamo la mappa a lei dedicata (\ref{fig:0209})
